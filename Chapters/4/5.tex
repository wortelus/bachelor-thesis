\section{Řešení pomocí sítě U-Net STN}
\label{sec:Chapter45}
U-Net STN není přesným názvem pro ustálenou architekturu neuronové sítě, avšak náš název pro experiment o zařazení modulu STN (popsaného v kapitole \ref{sec:Chapter28}) do sítě U-Net (popsanou v kapitole \ref{sec:Chapter22}). Pomocí přirozeného úsudku jsem zvolil modul STN vložit jako první část naší sítě, předcházející enkodér a následné vrstvy. Premisí zařazení tohoto modulu, které by mohly vylepšit výsledky původní architektury U-Net, může být hned několik:
\begin{enumerate}
    \item \textbf{Vyšší prostorová invariance} - Jelikož klasické přístupy pomocí konvolučních neuronových sítí (CNN) relativně postrádají invarianci vůči prostorovým změnám \cite{stn}, modul STN se může naučit převést vstupní snímek do více generalizované formy, v esenci lépe \enquote{chápatelné} a zpracovatelné pro následující vrstvy sítě navazující na výstup modulu STN. Toto také může teoreticky vést i ke zlehčení lokalizační a klasifikační úlohy pro následnou síť U-Net, díky přenosu této zodpovědnosti ze sítě U-Net do modulu STN. Tímto se tyto 2 obecné části mohou k sobě stát komplementárními, zlepšující obecnou robustnost této sítě jako celku.
    \item \textbf{Představení mechanizmu pozornosti} - Modul STN se může naučit během tréninku lépe identifikovat důležité části snímku a předpovědět, v jaké oblasti na snímku bude pravděpodobně probíhat lokalizační úloha. Díky této předpovědi se může modul několika způsoby pokusit o představení pozornosti na tuto oblast, a to jak například pomocí přiblížení na tuto oblast (pomocí škálovacích parametrů transformační matice $\theta$), tak i pomocí přesunutí této oblasti do středu výstupní mapy.
    \item \textbf{Ko-lokalizátor} - Funkce modulu STN jako ko-lokalizátor souvisí s mechanizmem pozornosti a jedná se tedy pouze o přímou implikaci této schopnosti na možnost již už také hrubě rozeznat klíčové body. I když trénovatelná část modulu STN není nijak propojená s následnou sítí U-Net a nemohou sdílet informace v tradičním smyslu propojených vrstev neuronových sítí, modul STN může již jednoduché lokalizační úlohy hrubě lokalizovat, a následně je například převést do středu snímku.
\end{enumerate}

Pro náš přístup o zařazení modulu STN může být zvolen přístup kompletní afinní 2D transformace pomocí 6 parametrů $\theta$ (matice \ref{eq:stn_6_theta}) nebo pomocí 3 parametrů $\theta$ (matice \ref{eq:stn_3_theta}). Výstupní obraz je pomocí vzorkovníku na daných parametrech transformován, a předán dále do sítě U-Net, tedy do prvního bloku enkodéru. Síť U-Net je v tomto přístupu stavěna identicky jako v předchozím přístupu se sítí U-Net v kapitole \ref{sec:Chapter43} na základě obdobných stanovených návrhových rysů v kapitole \ref{sec:Chapter42}.

\subsection{Návrh lokalizační sítě STN}

\textbf{Lokalizační síť} modulu STN je v případě této práce navržena jako síť typu CNN s navazující regresní sítí plně propojených vrstev (ang. dense layer). V následující tabulce \ref{fig:stn_loc_net} reprezentující zvolený přístup pro návrh lokalizační sítě reprezentuje $f$ počet jednotek či filtrů v síti, v této práci stanoveno na hodnotu $128$. Parametr $n_{\theta}$ zase stanoví výstupních parametrů $\theta$ - v rámci praktické části této práce $3$ nebo $6$:

\begin{table}[H]
\centering
\begin{tabular}{@{}llll@{}}
\toprule
Typ vrstvy & Aktivační funkce & Počet filtrů / jednotek neuronů & Velikost filtru \\ \midrule
Conv2D & ReLU & $f$ & $3 \times 3$ \\
MaxPooling2D & - & - & $2 \times 2$ \\
Conv2D & ReLU & $2\times f$ & $3 \times 3$ \\
MaxPooling2D & - & - & $2 \times 2$ \\
Conv2D & ReLU & $4\times f$ & $3 \times 3$ \\
MaxPooling2D & - & - & $2 \times 2$ \\
GlobalAverageMaxPooling & - & - & - \\
\bottomrule
Dense & ReLU & $4\times f$ & - \\
Dense & ReLU & $2\times f$ & - \\
Dense & ReLU & $n_{\theta}$ & - \\
\bottomrule
\end{tabular}
\caption[Návrh lokalizační sítě modulu STN] { Návrh lokalizační sítě modulu STN }
\label{fig:stn_loc_net}
\end{table}

\subsection{Návrh vzorkového pole a vzorkovníku}

V modulu STN je další následující částí generátor vzorkového pole. Generátor vzorkového pole má zodpovědnost generovat jednotnou vzorkovou mapu $T_{I}(G)$, která je v normalizovaném rozsahu $[-1, 1]$ pro určení středu souřadného systému do středu snímku. Na tu se následně aplikuje afinní transformace pomocí matice $\displaystyle \mathrm {A}_\theta$. 

Výsledné vzorkové pole $T_{\theta}(G_i)$ následně vstupuje do vzorkovníku, který na vstupní snímek aplikuje pomocí bilineární interpolace finální transformaci, generující výstupní snímek pro síť U-Net.

\subsection{Způsob tréninku}

Síť U-Net STN můžeme trénovat několika způsoby. V datasetu máme dostupné syntetické snímky s již transformovaným klíčovým bodem do normalizované podoby. K tomuto máme i komplementární informace o rotaci a škálování použitých k transformaci pravých snímků do syntetických. Modul STN můžeme trénovat separátně, nebo také i v tzv. režimu end-to-end v rámci celé sítě U-Net STN.

Pro U-Net STN byl zvolen přístup v režimu \textbf{tzv. end-to-end a bez přímé supervize}, čili jsme se rozhodli nepoužít dodatečné informace datasetu, a parametry $\theta$ přímě neaplikovat ve výpočtu ztrátové funkce. Modul STN ve fázi tréninku sítě se tedy v esenci pokusí o nalezení nejlepšího způsobu transformací pro finální lokalizační úlohu.

\endinput